---
group: O aplikacji
title: Regulamin
---

Regulamin aplikacji Mój Mały Biznes

obowiązuje od dnia 5 stycznia 2024 roku

### &sect;1 Definicje

1. W poniższym regulaminie użyto następujących definicji:
    - **"Właściciel serwisu"** - osoba fizyczna: Patryk Imioła, zam. Pukinin 64, 96-200 Rawa Mazowiecka.
    - **"Usługa"** - możliwość korzystania z **Serwisu** przy spełnieniu określonych warunków opisanych w niniejszym Regulaminie;
    - **"Serwis"** - witryna znajdująca się pod adresem WWW: _mojmalybiznes.pl_, pozwalająca na korzystanie z Usługi dla **Użytkowników** oraz **Klientów** drogą elektroniczną;
    - **"Użytkownik"** - każda osoba odwiedzająca Serwis;
    - **"Klient"** - osoba fizyczna, posiadająca pełną zdolność do czynności prawnych, zakładająca Konto w Serwisie;
    - **"Konto"** - zbiór danych osobowych podanych dobrowolnie w procesie rejestracji, zapisanych w bazie danych wraz z Danymi Dostępowymi, na które składa się odpowiednia powierzchnia Serwisu (przestrzeń serwerowa) oraz zespół rozwiązań informatycznych, umożliwiających w szczególności zapisanie, przechowywanie i zmianę danych (w tym danych osobowych) Klienta;
    - **"Podmiot"** - część aplikacji pozwalająca na przechowywanie danych w interfejsie Aplikacji. Może zostać utworzony oraz usunięty tylko przez **Klienta**;
    - **"Dane dostępowe"** - adresy email, hasła oraz inne dane pozwalające na uzyskanie dostępu do aplikacji i/lub do danych utrzymywanych na serwerach aplikacji (na przykład poprzez interfejsy API);
    - **"Hasło"** - kombinacja znaków, określona przez **Klienta** celem zabezpieczenia dostępu do Konta;
    - **"Dostawca Usługi"** - **Właściciel serwisu** świadczący usługę na rzecz **Użytkownika**;

### &sect;2 Postanowienia wstępne

1. Niniejszy Regulamin określa zasady korzystania i świadczenia usług drogą elektroniczną za pośrednictwem **Serwisu**.
2. Adres kontaktowy **Właściciela serwisu**: kontakt@quiksite.pl
3. Oprogramowanie, wygląd, układ funkcjonalny, treści i elementy graficzne Serwisu (za wyjątkiem treści i elementów graficznych nie od Administratora), zamieszczone w nim bazy danych stanowią przedmiot autorskich praw majątkowych i innych praw przysługujących Administratorowi, innym osobom i podlegają ochronie prawnej.
4. Niniejszy Regulamin przyjęty został na podstawie obowiązujących przepisów prawa regulujących działalność świadczoną na jego podstawie, do których należą w szczególności:
    1. Ustawa z dnia 16 lipca 2004 r. Prawo telekomunikacyjne (Dz.U. 2017 poz. 1907 t.j.), dalej: „Prawo telekomunikacyjne”;
    2. Ustawa z dnia 18 lipca 2002 r. O świadczeniu usług drogą elektroniczną (Dz.U. z 2017 r. poz. 1219 t.j.), dalej: „Ustawa o świadczeniu usług drogą elektroniczną”;
    3. Rozporządzeniem Parlamentu Europejskiego i Rady UE 2016/679 z dnia 27 kwietnia 2016 roku w sprawie Ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE, dalej „RODO”,
    4. Ustawa z dnia 23 kwietnia 1964 r. Kodeks cywilny (t.j. Dz. U. z 2017 r. poz. 459 z późn. zm.), dalej „Kodeks Cywilny”.

### &sect;3 Wymagania techniczne

1. Adres kontaktowy Administratora: kontakt@quiksite.pl
2. Do użytkowania **Serwisu** niezbędne jest posiadanie urządzenia z dostępem do Internetu (zalecane łącze co najmniej 10 Mbps), oraz przeglądarki internetowej (zalecana najnowsza aktualna wersja Chrome, Firefox, Edge, Safari) - umożliwiającej wyświetlanie na ekranie urządzenia dokumentów hipertekstowych, powiązanych w sieci Internet przez sieciową usługę WWW oraz obsługującej język programowania JavaScript, a ponadto akceptującej pliki typu cookies.
3. W celu założenia oraz użytkowania **Konta**, **Użytkownik** musi posiadać indywidualne, aktywne konto e-mail.
4. Koszty wynikające z posługiwania się środkami porozumiewania na odległość (koszty połączenia z Internetem) celem skorzystania z **Usługi** ponosi **Klient** zgodnie z cennikami dostawców, z których usług korzysta.
5. **Właściciel usługi** dołoży wszelkich starań, aby Serwis działał poprawnie i w pełnej funkcjonalności w każdym czasie, jednakże zastrzega sobie prawo do czasowego wyłączenia **Serwisu** lub jego poszczególnych funkcji w celu ich ulepszenia, dodania nowych funkcjonalności lub przeprowadzenia naprawy bądź konserwacji. **Właściciel usługi** udostępnia Serwis w wymiarze 24/7, z prawem do krótkich przerw technicznych. Przerwy w świadczeniu **Usług** z przyczyn, o których mowa w zdaniu poprzedzającym, nie mogą stanowić uzasadnienia dla negatywnej oceny wykonania przez **Właściciela usługi** zobowiązań wynikających z niniejszego Regulaminu.
6. **Właściciel usługi** nie dokonuje przeszkolenia Użytkowników w zakresie korzystania z poszczególnych funkcjonalności Serwisu. Użytkownik jest obowiązany uczynić to we własnym zakresie, korzystając w szczególności z narzędzi zamieszczonych w Serwisie.

### &sect;4 Warunki ogólne

1. Dostęp do **Serwisu** jest nieodpłatny i wymaga rejestracji.
2. **Właściciel serwisu** udziela **Użytkownikom** usługę wsparcia technicznego, obejmującą pomoc techniczną dla wszystkich Użytkowników **Serwisu** dostępną za pośrednictwem adresu email. **Właściciel serwisu** zastrzega sobie prawo udzielania odpowiedzi na zadane pytanie w terminie 48 godzin roboczych od momentu jego otrzymania.
3. **Użytkownicy** zobowiązani są do przestrzegania zakazu dostarczania przez lub do systemu **Serwisu** treści:
    1. Powodujących zachwianie pracy lub przeciążenie systemu **Serwisu** w świadczeniu usług drogą elektroniczną;
    2. Mogących naruszać dobra osobiste osób trzecich, prawa autorskie, prawa własności intelektualnej, tajemnicę przedsiębiorcy lub takich, które będą w jakikolwiek inny sposób naruszać obowiązujący porządek prawny lub dobre obyczaje;
    3. Zawierających wirusy komputerowe oraz treści takich jak inne kody źródłowe, pliki, foldery, programy komputerowe szkodliwe dla systemu **Serwisu**;
4. **Użytkownicy** są nieuprawnieni do:
    1. podejmowania jakichkolwiek działań, których efektem będzie nieuprawnione udostępnianie indywidualnego **Konta** innym podmiotom trzecim;
    2. podejmowania jakichkolwiek działań, których efektem będzie udostępnienie **Hasła** jakimkolwiek podmiotom trzecim.
5. W przypadkach szczególnych, mających wpływ na bezpieczeństwo lub stabilność systemu **Serwisu**, **Właściciel serwisu** ma prawo do czasowego zaprzestania lub ograniczenia udostępnienia **Serwisu** za wcześniejszym powiadomieniem **Użytkowników** i przeprowadzenia prac konserwacyjnych mających na celu przywrócenie bezpieczeństwa i stabilności systemu informatycznego.

### &sect;5 Odpowiedzialność **Właściciela serwisu**

1. **Właściciel serwisu** ponosi odpowiedzialność za niewykonanie lub nienależyte wykonanie zobowiązań względem **Klienta**, w szczególności za świadczenie **Usług** w sposób sprzeczny z **Regulaminem**, o ile jego działanie jest zawinione i umyślne.
2. **Właściciel serwisu** nie ponosi odpowiedzialności za skutki naruszenia przez **Klienta** lub **Użytkowników Zarejestrowanych** autorskich praw majątkowych lub osobistych lub jakichkolwiek praw osób trzecich w związku z korzystaniem z **Serwisu**.

### &sect;6 Reklamacje

1. W razie niezadowalającej jakości **Usług** świadczonych przez **Właściciela serwisu** lub przez inne podmioty w jego imieniu, bądź też w przypadku niewykonania lub nienależytego wykonania przez **Właściciela serwisu** zobowiązań względem **Klienta**, **Klient** uprawniony jest do zgłoszenia reklamacji.
2. Reklamacje należy zgłaszać, wysyłając e-mail na adres **kontakt@quiksite.pl**, wpisując w temacie wiadomości określenie „Reklamacja".
3. Prawidłowo złożona reklamacja powinna zawierać co najmniej następujące dane:
    1. oznaczenie Klienta (imię i nazwisko, adres korespondencyjny, adres e-mail, a w przypadku Klienta niebędącego osobą fizyczną - nazwę firmy, adres siedziby oraz dane osoby fizycznej upoważnionej do prowadzenia spraw związanych ze złożoną reklamacją oraz jej adres e-mail),
    2. zwięzły opis zgłaszanych uwag i zastrzeżeń,
    3. fotodokumentację, zrzut z ekranu,
4. Reklamacje rozpatrywane są przez **Właściciela serwisu** niezwłocznie, nie później niż w terminie 14 dni roboczych od dnia otrzymania reklamacji.

### &sect;7 Zmiany regulaminu

1. **Właściciel serwisu** zastrzega sobie prawo do dokonywania zmian w **Regulaminie** w każdym czasie, jeżeli zmiana jest wymagana przepisami obowiązującego prawa, a także w celu poprawy jakości lub rozszerzenia zakresu świadczonych Usług **Właściciela serwisu**.
2. Wszelkie zmiany **Regulaminu** zostaną podane do wiadomości Klienta poprzez zamieszczenie nowej treści **Regulaminu** w Serwisie, która wchodzi w życie po upływie 14 dni od dnia jej ogłoszenia w Serwisie. Jednocześnie z publikacją w Serwisie informacji o planowanej zmianie **Regulaminu**, na adres e-mail wskazany przez Klienta, **Właściciel serwisu** prześle informację o planowanej zmianie treści **Regulaminu**.
3. Jeżeli Klient nie zgadza się na warunki określone w nowym Regulaminie ma prawo zaprzestać korzystania z Serwisu oraz usunąć Konto.

### &sect;8 Postanowienia końcowe

1. **Regulamin** jest dostępny w **Serwisie** w każdym czasie w sposób pozwalający na jego utrwalanie i kopiowanie.
2. W sprawach nieuregulowanych **Regulaminem** zastosowanie znajdują powszechnie obowiązujące przepisy prawa.
3. **Regulamin** podlega prawu polskiemu i zgodnie z nim winien być interpretowany.
4. Wszelkie spory pomiędzy **Dostawcą usługi** a **Klientem** rozstrzygane będą przez Sąd miejscowo właściwy ze względu na siedzibę **Właściciela serwisu**.
