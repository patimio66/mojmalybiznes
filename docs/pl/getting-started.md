---
title: Pierwsze kroki
icon: heroicon-o-book-open
---

# Do czego służy ta aplikacja?

Mój Mały Biznes to proste narzędzie stworzone z myślą o nierejestrowanych przedsiębiorcach. Taką działalność można nazywać działalnością nierejestrowaną, lub działalnością nierejestrową. Będziemy posługiwać się oboma pojęciami zamiennie.

Jej głównym celem jest pomoc w prowadzeniu jednolitej ewidencji sprzedaży, rejestrowania zakupów (w celu wyliczenia dochodu) oraz generowania faktur sprzedaży, czyli wszystko to, co potrzebne jest w prowadzeniu działalności nierejestrowanej.

### Co robi aplikacja

-   ✅ Pilnuje miesięcznego limitu przychodów
-   ✅ Pomaga w prowadzeniu ewidencji sprzedaży
-   ✅ Pozwala na rejestrowanie kosztów
-   ✅ Za jej pomocą wygenerujesz faktury
-   ✅ Zawiera podsumowania i narzędzia do raportowania

<br>

### Czego nie robi aplikacja

-   ❌ Sprawdza poprawność faktur, usług czy produktów pod względem treści
-   ❌ Sprawdza legalność prowadzonej działalności
-   ❌ Nie pilnuje limitu zwolnienia z posiadania kasy fiskalnej (jeszcze)

\
Ostatecznie to na użytkowniku spoczywa odpowiedzialność prawidłowego rozliczenia się z Urzędem Skarbowym. Dajemy narzędzie, które ma to ułatwić.

# Dla kogo ten rodzaj działalności

Możesz prowadzić działalność nierejestrowaną, jeżeli:

-   w okresie ostatnich 60 miesięcy (5 lat) nie wykonywałeś działalności gospodarczej.
-   miesięczne przychody z twojej działalności nie przekroczą limitu, czyli obecnie 75% kwoty minimalnego wynagrodzenia.

\
Musisz zarejestrować firmę, nawet jeśli planujesz niewielkie przychody, ale działalność, którą chcesz prowadzić:

-   wymaga zezwolenia, koncesji albo wpisu do rejestru działalności regulowanej
-   została zdefiniowana w przepisach jako działalność gospodarcza w rozumieniu ustawy Prawo przedsiębiorców.

\
W tych przypadkach działalność nie może być wykonywana bez rejestracji.

Jeśli jesteś zarejestrowaną osobą bezrobotną, obowiązuje Cię niższy limit przychodów. Jest to obecnie 50% kwoty minimalnego wynagrodzenia. Aplikacja pozwala na wybranie tej opcji w ustawieniach konta - po zmianie ustawień, limit zostanie ustawiony na odpowiedni.

> ⚠️ **Uwaga:** Osoby bezrobotne mogą tylko sprzedawać produkty. Nie mogą świadczyć usług z tytułu działalności nierejestrowanej.

Mogą istnieć dodatkowe ograniczenia dla specyficznych grup, dlatego warto zapoznać się z informacjami dostępnymi w oficjalnych źródłach.

# Limit przychodów

> Do limitu przychodów uprawniających do prowadzenia działalności nierejestrowanej wliczasz **przychody należne** z danego miesiąca, wynikające z wystawionych rachunków lub faktur, nawet jeśli faktycznie ich nie otrzymałeś (klient jeszcze nie zapłacił za towar).

**Kwoty należne to te, których w momencie sprzedaży jeszcze nie otrzymałeś – sprzedałeś towar lub wykonałeś usługę i wystawiłeś dokument sprzedaży (rachunek lub fakturę), ale klient ci jeszcze nie zapłacił.**

Jeśli przekroczysz miesięczny limit przychodu, twoja działalność zostanie uznana za działalność gospodarczą.

Od momentu przekroczenia limitu przychodu masz 7 dni na zarejestrowanie działalności gospodarczej w CEIDG. Wtedy zalecamy kontakt z dobrym księgowym lub firmą, która pomoże Ci zarejestrować Twoją działalność.

Aplikacja nie pozwoli na przekroczenie limitu w danym miesiącu, ponieważ nie ma w niej dostępnych pełnych narzędzi do prowadzenia działalności gospodarczej.
