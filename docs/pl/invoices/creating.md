---
group: Fakturowanie
title: Tworzenie faktur
icon: heroicon-o-document-text
---

Dla każdego przychodu możesz wygenerować fakturę.

# Faktury w działalności nierejestrowanej

Przy działalności nierejestrowanej jesteś zwolniony z _obowiązku_ wystawiania faktur.

> ⚠️ **Uwaga:** Musisz wystawić fakturę, **jeżeli twój klient tego zażąda**. Takie żądanie może zgłosić w ciągu 3 miesięcy od końca miesiąca, w którym otrzymał towar lub usługę bądź otrzymałeś całość lub część zapłaty.

Jeśli chcesz lub musisz wystawić fakturę, wystawiasz ją:
- do 15. dnia miesiąca następującego po miesiącu, w którym nastąpiła sprzedaż lub otrzymanie zaliczki – jeżeli nabywca zażądał wystawienia faktury do końca miesiąca, w którym dostarczono towar lub wykonano usługę bądź otrzymano całość lub część zapłaty
- w ciągu 15 dni od dnia zgłoszenia żądania - jeśli nabywca zażądał wystawienia faktury po miesiącu, w którym nastąpiła sprzedaż lub wpłata zaliczki.

\
Rachunek i faktura to bardzo podobne dokumenty, dlatego dla uproszczenia w aplikacji można wygenerować tylko faktury. Faktura spełni świetnie rolę rachunku, ale odwrotnie już nie.

Przy sprzedaży w działalności nierejestrowanej wystarczy, że na rachunku lub fakturze podasz swoje imię i nazwisko – nie musisz podawać numeru PESEL czy adresu zamieszkania, chociaż aplikacja na to pozwala - może to wyglądać lepiej dla klienta końcowego, oraz pozwala na uniknięcie nieporozumień.

# Faktury VAT

Podatnicy prowadzący małą działalność gospodarczą, w tym także działalność nierejestrowaną, często korzystają ze zwolnienia z VAT. Wynika to z faktu, że ich roczna sprzedaż w poprzednim roku podatkowym nie przekroczyła 200 tys. zł.

Warto pamiętać, że zwolnienie to obejmuje również osoby rozpoczynające działalność w trakcie roku podatkowego, o ile przewidywana wartość ich sprzedaży, obliczona proporcjonalnie do okresu działalności w danym roku, nie przekroczy 200 tys. zł.

Aplikacja pozwala na wystawianie faktur zwolnionych z VAT. Nie pozwala na wystawianie faktur VAT.

# Jak wygenerować fakturę?

**Aby wygenerować fakturę, musisz najpierw dodać przychód.** Gdy już to zrobisz, wejdź na stronę przychodu i zjedź do sekcji "Faktury".

![Generowanie faktur](/resources/docs-img/income-invoice-relation-manager-empty.png)

Po kliknięciu przycisku ==Utwórz== wyświetli się okno generowania faktury.

Należy sprawdzić poprawność danych Kupującego (można go edytować na stronie przychodu lub w zakładce Kontrahenci) oraz Sprzedawcy (dane można edytować w ustawieniach profilu), wybrać odpowiednie zwolnienie podatkowe, podać prawidłowe daty i - jeśli to konieczne - uzupełnić numer kolejny faktury.

Program potrafi automatycznie przydzielać kolejne numery faktur, jeśli zapisane są w formacie "ROK/NUMER". Najlepiej, gdy zaczynasz ewidencję z programem, pozwolić mu na automatyczne numerowanie faktur.

> ⚠️ **Uwaga:** Brak ciągłości numerowania faktur jest naruszeniem przepisów prawa podatkowego. Może prowadzić między innymi do konsekwencji w postaci kary administracyjnej nałożonej przez organy podatkowe.
