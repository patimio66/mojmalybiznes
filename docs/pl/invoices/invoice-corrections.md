---
group: Fakturowanie
title: Korekty faktur
icon: heroicon-o-document-text
---

Dla każdej faktury możesz wygenerować fakturę korygującą.

# Kiedy należy utworzyć korektę?

Fakturę korygującą wystawiasz tylko wtedy, gdy po wystawieniu faktury pierwotnej:

-   stwierdziłeś pomyłkę w cenie, stawce, kwocie podatku lub w jakiejkolwiek innej pozycji faktury
-   udzielasz obniżki ceny w formie rabatu
-   nabywca zwrócił ci towar
-   zwróciłeś nabywcy całość lub części zapłaty
-   wystawiłeś fakturę bez adnotacji „mechanizm podzielonej płatności”, mimo iż miałeś taki obowiązek.\*

<small>\*nie dotyczy to osób prowadzących nierejestrowaną działalność, z powodu niemożności przekroczenia kwoty (limit)</small>

# Jak wygenerować korektę faktury?

Jeśli spróbujesz wygenerować drugą i kolejną fakturę dla danego przychodu, automatycznie zostanie utworzona ==faktura korygująca==.

Najpierw edytuj przychód. Zmień wszystkie dane, które chcesz poprawić.

Następnie **Zapisz** przychód - jest to niezbędne do prawidłowego wystawienia korekty.

Kolejnym krokiem jest kliknięcie przycisku **Utwórz** na samym dole strony edycji przychodu. System automatycznie sprawdzi, czy wystawiona została już faktura, i wyświetli informację, że tworzona jest korekta faktury.

Zgodnie z wymaganiami prawnymi, należy podać (widniejący również na dokumencie) powód wystawienia faktury korygującej.

Tak wygląda panel po wystawieniu faktury korygującej:

![Panel faktur po wystawieniu korekty](/resources/docs-img/income-invoice-relation-manager-with-correction.png)
